Toyotan yrityskulttuurista alkunsa saaneessa lean-ajattelussa on olennaista, että tehokkuutta ei mitata sillä kuinka kiireisiä ihmiset ovat, vaan siten kuinka nopeasti saadaan tuotettua arvoa asiakkaalle. Lean primer korostaa, että managerointityökalut ja hukanvähennys eivät ole lean-ajattelun pilareita. Näistä voi toki olla hyötyä, mutta olisi vähättelevää redusoida lean näihin elementteihin.
Sen sijaan, lean-ajattelun kaksi pilaria ovat seuraavat: jatkuva parantaminen ja kunnioitus ihmisiä kohtaan. Nämä ovat olennaisia, sillä nämä luovat ympäristön joka kannustaa oppimiseen ja muutokseen, ja joka keskittyy muille ihmisille tuotettuun arvoon. Nämä pilarit, sekä lean-ajattelun 14 pilaria, joihin kuuluu muun muassa pitkäkatseisuus, sekä päätösten tekeminen niin myöhään kuin mahdollista, pyrkivät ohjaamaan organisaatiota kohti lean-päämäärää, joka on arvon tuottaminen nopeasti ja kestävästi.
